---
title: "Asmeninio Kapitalo Apskaita"
meta_title: "Asmeninio kapitalo apskaita – kaip stebėti ir auginti savo turtą"
description: "Kaip apskaityti savo kapitalą, įvertinti finansinę būklę ir planuoti tvarų turtų augimą."
date: 2025-06-03T09:00:00Z
image: "/images/gallery/kapitalas.jpg"
slug: "asmeninio-kapitalo-auditas"
categories: ["Asmeniniai Finansai"]
author: "SaddleBishop"
tags: ["kapitalas", "asmeniniai finansai", "taupymas", "apskaita"]
keywords: ["kapitalo apskaita", "asmeniniai finansai", "kapitalo augimas", "finansinis auditas"]
canonical_url: "https://longride.lt/blog/asmeninio-kapitalo-auditas"
draft: false
og_title: "Asmeninio Kapitalo Apskaita"
og_description: "Kaip apskaityti savo kapitalą, įvertinti finansinę būklę ir planuoti tvarų turtų augimą."
twitter_card: "summary_large_image"
twitter_image: "/images/gallery/kapitalas.jpg"
---

# 📌 Įvadas: Kodėl rašau šį blogą?

Kas pasikeistų tavo gyvenime, jei rytoj turėtum 300 000 eurų? Šiame įraše pasidalinsiu savo asmeniniu finansiniu auditu – kuo remiuosi, kaip tai darau ir kodėl tai svarbu.

Tikiu, kad finansinė laisvė Lietuvoje – ne utopija. Šis blogas man – kaip viešas įsipareigojimas sekti savo progresą ir dalintis įžvalgomis su visais, kas nori augti finansiškai.

Kapitalas – kas tai iš viso yra? Labiausiai man patikęs apibūdinimas, kurį radau [Investopedia](https://www.investopedia.com/terms/c/capital.asp#toc-understanding-capital):

> Capital is key to the functioning of any unit.

Ekonominiai resursai, įgalinantys žmogų gyventi ir veikti. Manau, kad yra daug įvairiausių formų ir apibūdinimų apie kapitalą. Šiame įraše aš skaičiuosiu savo sukauptą kapitalą – tikslas būtų išversti viską į piniginę išraišką, apžvelgti situaciją.

<hr>

## 💼 Kapitalo apskaita – kaip pradėjau?

Įdomi patirtis buvo sugalvoti, kaip visą savo kapitalą suskaičiuoti. Tuo pačiu – pasižiūrėti savo išlaidas, kur kapitalas išgaruoja.

- ***Tikslas***: suskaičiuoti visą savo turtą, kapitalą išreikšti pinigais.
- ***Bandymai***: Excel – per lėtas, [**Splitwise**](https://www.splitwise.com/) – nepakankamas.
- ***Sprendimas***: išbandžiau [**Firefly III**](https://www.firefly-iii.org/) (per sudėtinga), pasirinkau GnuCash – senstelėjusi, bet nemokama ir galinga programa.
- ***Kodėl GnuCash?*** Veikia su skirtingomis valiutomis, leidžia sekti turto klases, kredito įsipareigojimus, turi geras ataskaitas ir „split“ funkcijas.

Programos pasirinkimą ir metodiką, kaip atlikau asmeninę apskaitą, palieku kitam įrašui. Mano nuostabai, apskaitos vykdymas nėra toks jau sudėtingas – bent jau su nedideliais asmeniniais srautais.

<hr>

Štai ką pavyko suskaičiuoti, paėmus transakcijas nuo 2024-01-01 bei suregistravus visą turimą turtą.

## 💰 Kapitalo sudėtis (2025-06-03)

| Turtas             |       Vertė         | Komentaras             |
| ------------------ | :-----------------: | ---------------------- |
| Fiksuotas turtas   | 203 553.40 Eur      | NT ir automobiliai     |
| Grynieji + indėliai| 52 243.02 Eur       | Būtų galima šiek tiek mažinti |
| Investicijos       | 45 399.26 Eur       | III pakopa + aktyvai EUR/USD |
| **Viso**           | **301 195.68 Eur**  |                        |

Valio – yra **301 195.68 Eur**. Bet ar tai tikrai galutinis skaičius?

Vertės skaičiuotos pagal įsigijimo kainą, ne rinkos vertę. Suma būtų visai kitokia – manau, šiek tiek didesnė, jeigu visą turtą likviduočiau. Didžiausią prieaugį turėtų NT, ir visgi – tai pirmoji mano investicija.

Nekilnojamas turtas per paskutinius metus labai stipriai augo. Turbūt absoliučia prasme šis turtas ir yra geriausia investicija Lietuvoje, nes istoriškai atneša didžiausią grąžą.

Paskutiniais duomenimis, kuriuos tikrinau [ober-haus.lt](https://www.ober-haus.lt/rinkos_apzvalgos/ohbi/?page=1), žemės sklypai 2024 m. augo apie 5–10 %.

{{< image src="images/post1/athhomes.png" caption="" alt="alter-text" height="" width="" position="center" command="fill" option="q100" class="img-fluid" title="Sklypų augimas Lietuvoje, Vilniuje" webp="false" >}}

Panašu, jog jau nuo 2022 būsto kainos Vilniuje yra ATH (All Time High).

<hr>

## 📊 Kapitalo pasiskirstymas

Didelė NT dalis – sieksiu didinti likvidžių aktyvų ir investicijų dalį.

| Kategorija    | Procentai |
| ------------- | :-------: |
| NT            | 67.60 %   |
| Grynieji      | 4.10 %    |
| Indėliai      | 13.30 %   |
| Investicijos  | 15.10 %   |


{{< image src="images/post1/assets.png" caption="" alt="alter-text" height="" width="" position="center" command="fill" option="q100" class="img-fluid" title="Kapitalas" webp="false" >}}

Taip atrodo kapitalo pokytis per laiką nuo 2024-01-01. Transakcijų kiekis sąskaitose toks didelis, kad seniau nei 2024 nenusikėliau. Visas sąskaitas GnuCash leido atidaryti su Opening Balance – paprastesniam skaičiavimui.

<hr>

## 🧾 Išlaidų apžvalga

Išlaidos – labai svarbu. Yra sakoma: jeigu negali taupyti, negalėsi ir investuoti. Atlikęs finansinį auditą supratau, jog neskyriau didelio dėmesio savo finansams. Pamatęs išlaidų skaičius, pradėjau ieškoti – kur, kodėl? Validuoti sprendimus. Bet faktas vienas – išleidžiu daugiau nei reikėtų.

- Daugiausia: kelionės, sporto prekės, restoranai.
- Pastebėjau pagerėjimą paskutiniais mėnesiais.

🔍 Įžvalga: emocinės išlaidos (maistas, pramogos, kelionės) sudaro didžiausią dalį – čia galima daryti pokytį

***🎯 Tikslas 2025 metams***: sumažinti išlaidas iki ***50 %*** nuo pajamų.

{{< image src="images/post1/expenses.png" caption="" alt="alter-text" height="" width="" position="center" command="fill" option="q100" class="img-fluid" title="Išlaidos" webp="false" >}}

{{< image src="images/post1/expenses-details.png" caption="" alt="alter-text" height="" width="" position="center" command="fill" option="q100" class="img-fluid" title="Išlaidos" webp="false" >}}

Verta paminėti, jog į GnuCash nekeliu transakcijų ir nepildau informacijos kiekvieną dieną. Prisėdu kartą per mėnesį, sukeliu transakcijų CSV failus, sugeneruoju keletą reportų, pasižiūriu, kur ir kas įvyko. Kartais randu nereikalingų išlaidų ir jas paanalizuoju.

## Išvados

- Kapitalas (Initial Net Worth) > 300 000 Eur – tvirtas pagrindas.
- Daug galimybių optimizuoti.
- GnuCash – lengvas ir efektyvus būdas stebėti finansus.
- Pradžia padaryta – dabar svarbiausia išlaikyti discipliną.

Tikrai nesu nusivylęs tuo, ką sukaupiau – esu dėkingas, kad Lietuva sukūrė man tokias galimybes. Supratau, jog išlaidos siekia apie **68 %** pajamų – šitą skaičių esu pasiryžęs mažinti. Ne taip drastiškai kaip FIRE specialistai [honestfire.lt](https://www.honestfire.lt/), bet manau, kad apčiuopiamas tikslas 2025-iems – **50 %**.

Visas šis finansinio audito pratimas man suveikė kaip kambario susitvarkymas prieš rimtus darbus. Kai žinai, kad reikės daug dirbti ar studijuoti, kartais pravartu viską susitvarkyti: išsirikiuoti tušinukus, pasidėti mylimo žmogaus nuotrauką ant stalo, užsikaisti arbatos, pasiimti sausainiuką – ir tada kibti į darbus. Investavimo strategijas, portfelius, knygas, seminarus, užpirkimus ir t. t.

Šis blogas – mano finansinė kelionė dulkėtais kalnų takais. Vieną dieną minti prieš vėją, kitą – skristi nuokalne. Bet kiekvienas pedalo paspaudimas ves arčiau tikslo: laisvės.
