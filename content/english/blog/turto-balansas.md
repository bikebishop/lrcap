---
title: "Turto balansas: kaip sekti ka veikia mano eurai"
meta_title: "Turto balansas: kaip sekti ka veikia mano eurai - mano portfelio apzvalga"
description: "Tai įrašas apie mano portfelį, kaip sieksiu turto balansa"
date: 2025-06-13T09:00:00Z
image: "/images/post3/balancesheet.png"
slug: "turto-balansas"
categories: ["Asmeniniai Finansai"]
author: "SaddleBishop"
tags: ["kapitalas", "asmeniniai finansai", "taupymas", "portfelis"]
keywords: ["kapitalo prieaugis", "investavimas", "finansinis augimas", "asmeniniai finansai"]
canonical_url: "https://longride.lt/blog/turto-balansas"
draft: false
og_title: "Kaip dar geriau siekti turto balansa"
og_description: "Tai įrašas apie mano portfelį, kaip geriau sekti isleisto euro graza"
twitter_card: "summary_large_image"
twitter_image: "/images/post3/balancesheet.png"
---

# Turto balansas: kaip sekti ka veikia mano eurai

Pastaruoju metu toliau vystau savo asmeninį finansų sekimo įrankį – portfelio agregatorių. Iki šiol jis turėjo dvi pagrindines funkcijas: dabartinės grynosios vertės (Net Worth) bei mėnesinių išlaidų (Spending) stebėjimą. Tačiau man vis trūko vieno – aiškios viso turto apžvalgos pagal kategorijas. Norėjosi suprasti, kiek konkreti turto kategorija ar tipas prisideda prie mano turto kaupimo.


## Naujas funkcionalumas: Turto balanso lentelė

Taip priėjau prie išvados, kad reikia sukategorizuoti visas metrikas, kurias gaunu iš finansinių duomenų (apie tai rašiau praeitame [įraše]({{< relref "geresne-kapitalo-apzvalga.md" >}})). Tai leis geriau suprasti, kodėl kyla arba krenta mano turto vertė.


[**Turto balansas**](/portfolio/) - taip vadinasi naujas mano portfelio panelė, kuris atvaizduoja visą mano turtą pagal rūšis, įsigijimo datą, investuotą sumą, dabartinę vertę ir ROI. Tai padeda vienoje vietoje matyti ne tik kiek *turto turiu*, bet ir kiek *tas turtas man jau atnešė (ar prarado) vertės*.

### Turto balanso struktūra

{{< asset-classes >}}

Analizuodamas savo turto balansą, pastebėjau keletą svarbių dalykų. Pirmiausia – didelė dalis mano turto yra sutelkta į nekilnojamąjį turtą (NT), kuris sudaro daugiau nei pusę viso portfelio vertės. Nors NT generavo didelį popierinį prieaugį, tokia koncentracija reiškia padidėjusią riziką, ypač ekonominio nuosmukio ar palūkanų šuolio atveju. Be to, NT yra mažiau likvidus, todėl krizės metu jį realizuoti būtų sunkiau nei, tarkime, ETF ar indėlius.

Kita įžvalga – automobiliai, nors vizualiai atrodo kaip "turtas", realiai yra reikšmingas nuostolis, kas padeda atsiriboti nuo emocinių sprendimų ateityje. Taip pat aiškiai matau, kurios investicijos generuoja didesnę grąžą ir kurios vos laikosi virš infliacijos ribos – tai leidžia objektyviau paskirstyti naujas investicijas.

## Kaip skaičiuoju ROI?

Naudojama paprasta formulė:

> ROI (%) = ((Nerealizuota vertė – Investuota suma) / Investuota suma) * 100

Pavyzdys:
Jei į NT investavau €142,593.11, o dabartinė vertė yra €328,611.21, tuomet:
ROI = ((328,611.21 – 142,593.11) / 142,593.11) * 100 = ***130.45%***

Pastaba: kol kas neskaičiuoju laikotarpio faktoriaus (pvz., per kiek metų pasiekta grąža). Tai paprasta, „momentinė“ metrika, kurią ateityje planuoju papildyti IRR arba CAGR skaičiavimais. Man svarbiausia suprasti, kiek įdėjau ir koks yra dabartinis potencialas. Tai suprantama visiems.

## Kodėl tai naudinga?

📌 **Diversifikacija:** Lentelė leidžia matyti, kaip mano turtas pasiskirstęs tarp skirtingų turto klasių. Pvz., NT dominuoja portfelyje – tai padeda įsivertinti rizikas.

📌 **Grąžos analizė:** ROI leidžia objektyviai įvertinti kiekvienos pozicijos naudą. Pvz., nors automobiliai atrodo kaip turtas – realiai jie generuoja nuostolį (-44%).

📌 **Finansinių sprendimų priėmimas:** Galiu aiškiau matyti, kur verta didinti investicijas, o kur – stabdyti.

📌 **Turto pokyčių sekimas laike:** Ateityje planuoju kaupti šios lentelės istorinius duomenis, kad galėčiau vizualizuoti augimą (ar kritimą).

## Kas toliau?

- Automatizuosiu crypto ir kai kurių finansinių priemonių vertės atnaujinimą.
- Investavimo portfelis ir jo apžvalga
- Portfelio automatinis balansavimas
- Skaičiuoklė kuri realiu laiku rodys mokesčiu įtaką.

## Mokesčiai ir investicinė sąskaita

Lietuvoje šiuo metu vyksta daug diskusijų apie investicinę sąskaitą ir mokesčių reguliavimą. Portfelis, kaip niekad anksčiau, taps svarbiu įrankiu man, norint suprasti, kokią mokesčių naštą patiria skirtingos turto rūšys. Taip pat realiu laiku matyti mokesčių įtaką dirbant investicinės sąskaitos rėžimu. Kadangi laikau save ilgo laikotarpio investuotoju, neplanuoju naudotis alternatyviom mokesčių formom kaip 500 eur lengvatomis.

Mokesčių itaka yra labai svarbi kaupimui.

---

> Tikiu, kad ši portfelio funkcija padės ne tik geriau suprasti, *kiek turiu*, bet ir *kaip mano turtas dirba mano labui*. O jei patys norite pradėti sekti savo finansus – galbūt šis pavyzdys bus įkvėpimas.
