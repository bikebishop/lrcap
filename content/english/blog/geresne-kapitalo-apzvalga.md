---
title: "Kaip dar geriau siekti kapitalo prieaugio"
meta_title: "Kaip siekti kapitalo prieaugio – mano investavimo portfelio apžvalga"
description: "Tai įrašas apie mano portfelį, kaip sieksiu finansinių tikslų"
date: 2025-06-12T09:00:00Z
image: "/images/post2/portfolioImage.jpg"
slug: "kapitalo-apzvalga"
categories: ["Asmeniniai Finansai"]
author: "SaddleBishop"
tags: ["kapitalas", "asmeniniai finansai", "taupymas", "portfelis"]
keywords: ["kapitalo prieaugis", "investavimas", "finansinis augimas", "asmeniniai finansai"]
canonical_url: "https://longride.lt/blog/kapitalo-apzvalga"
draft: false
og_title: "Kaip dar geriau siekti kapitalo prieaugio"
og_description: "Tai įrašas apie mano portfelį, kaip sieksiu finansinių tikslų"
twitter_card: "summary_large_image"
twitter_image: "/images/post2/portfolioImage.jpg"
---

# Geriems tikslams – geri įrankiai

Praėjo šiek tiek laiko nuo mano pirmo įrašo. Susigulėjo mintys, ką ir kaip noriu daryti. 

Pirmiausia supratau, jog noriu, kad šis turinys būtų naudingas ir man pačiam – noriu sugrįžti čia ir pasižiūrėti, kaip man sekasi.

Suskaičiavęs savo sukauptą kapitalą (**Pradinis Grynasis Turtas**) užsibrėžiau tikslą sutaupyti bent **50 %** visų išlaidų per metus.

Taip pat noriu išsikelti dar vieną tikslą – **laisvės tikslą**. Tai skaičius, kurio sieksiu, priimdamas finansinius sprendimus galvodamas apie jį.

Pirmasis skaičius, kurį parašiau, buvo **50 000 000 EUR** – bet čia padariau klaidą. Tada buvo **5 000 000**, bet turbūt šio tinklaraščio niekada nebaigsiu rašyti. Tad pasilikau prie seno gero **milijono**.

---

## Kas čia bus?

Nauja šio tinklaraščio rubrika – [**Portfelis**](/portfolio).

Tai realiu laiku iš IBKR, bankų, asmeninės apskaitos įrankio GnuCash bei įvairių keityklų traukiamų duomenų **agregatorius**, kuris **rodo dabartinę finansinę būseną bei išlaidas**.

{{< goal-expense >}}

Aš, kaip ir jūs, galėsite **sekti mano progresą** vizualiai. Šį įrankį naudosiu ir savo įrašuose.

---

## Grįžtam prie kapitalo – tai koks jis?

Savo įraše apie [asmeninio kapitalo auditą](/blog/asmeninio-kapitalo-auditas) pastebėjau, kad suskaičiavau tik **Pradinį Grynąjį Turtą** – tai turto vertė, kuri neįskaičiuoja dabartinės rinkos vertės.

Tačiau suagregavus duomenis man pavyko nustatyti, kad dabartinis **Grynasis kapitalas (Current Net Worth)** yra **393 958,96 EUR**.

---

## Kapitalo skaičiavimo būdai

Toliau pateikta lentelė su skirtingais kapitalo skaičiavimo būdais. Matyti, kad pradėjau nuo pirmojo būdo – **Pradinis Grynasis Turtas**, kuris nekinta laike ir į jį įtraukiamos visos paskolos.

Toks skaičiavimas tinka įsivertinti finansinei padėčiai pradžioje.

| **Pavadinimas**                  | **Formulė**                                                 | **Turto Vertė**                 | **Įsipareigojimai**              | **Keičiasi Laikui Bėgant?** | **Paskirtis / Naudojimas**                                    |
|----------------------------------|--------------------------------------------------------------|----------------------------------|----------------------------------|------------------------------|----------------------------------------------------------------|
| **Pradinis Grynasis Turtas**     | Pradinis turtas – Pradiniai įsipareigojimai                 | Įsigijimo vertė (sąnaudomis)    | Pradinės paskolų sumos           | ❌ Ne                        | Pradinė finansinė padėtis apskaitos pradžioje                 |
| **Sąnaudomis pagrįstas turtas**  | Pradinis turtas – **Dabartiniai** įsipareigojimai           | Įsigijimo vertė (sąnaudomis)    | Dabartinės paskolos              | ✅ Taip                      | Stebi turto savininko dalies augimą nepervertinant turto      |
| **Dabartinis (rinkos) turtas**   | Dabartinė turto rinkos vertė – Dabartiniai įsipareigojimai  | Rinkos vertė realiu laiku       | Dabartinės paskolos              | ✅ Taip                      | Atspindi realią dabartinę finansinę būklę                     |
| **Nuosavo kapitalo vertė**       | Ilgalaikio turto pirkimo kaina – Likutiniai įsipareigojimai | Turto įsigijimo kainos          | Neapmokėtos užtikrintos paskolos | ✅ Taip                      | Dažnai naudojama NT ar verslo turto nuosavybės sekimui        |
| **Likvidusis turtas**            | (Likvidus turtas – Įsipareigojimai)                         | Tik grynieji ir likvidus turtas | Visi įsipareigojimai             | ✅ Taip                      | Parodo, kiek galima greitai išgryninti                        |
| **Pakoreguotas grynasis turtas** | (Rinkos vertė – Pardavimo išlaidos – Įsipareigojimai)       | Atėmus mokesčius ir komisinius  | Realūs įsipareigojimai           | ✅ Taip                      | Konservatyvus įvertis, kiek „išeitų į rankas“ realiai pardavus |

---

## Kaip *Portfolio* skaičiuos kapitalą?

Asmeninis [**Portfolio**](/portfolio/)  įrankis, kurį sukūriau, skaičiuos kapitalą **Dabartinio (rinkos) turto** metodu.

> **Dabartinis Grynasis Turtas = Pradinis turtas (EUR) + Dabartinis rinkos prieaugis (EUR) – Dabartiniai įsipareigojimai (EUR)**

Šis metodas sudėtingesnis, bet leidžia aiškiai matyti, **kiek esate vertas šiandien**, jei viską parduotumėte rinkos kaina ir neturėtumėte skolų.

Tai **reali finansinė būklė**, jei turtą reikėtų likviduoti dabar.

---

## Kaip sekasi su išlaidomis?

Išlaidos vis dar turi neigiamą poveikį mano portfeliui. Šių metų (YTD) **išlaidų santykis siekia 58.1 %**, kas yra **geriau nei 2024 m.**, ir tai šiek tiek džiugina.

2024 metais pavyko sutaupyti **31 000 EUR**, iš kurių dalis nukeliavo į indėlius ir investicijas.

Šiais metais jau sutaupyta **24 000 EUR**. Natūralu – metų pradžioje pajamos būna didesnės dėl įvairių bonusų iš darbo vietų, vėliau jos sumažėja.

---

## Pabaigai

Naujas tikslas – **1 000 000 EUR kapitalizacija**. Naudojant naują kapitalo skaičiavimo strategiją, bendras turtas jau paaugo iki beveik **400 000 EUR**.

Vis dėlto neverta per daug džiaugtis – kapitalas skaičiuojamas **realiu laiku**, tad akcijoms ar indeksams krentant, kris ir bendras kapitalas. 

Tai – tik **laikinas (popierinis) svyravimas**, kol turtas dar nėra realizuotas.

💡 Kviečiu visus užsukti į mano [**portfelį**](/portfolio/) – jį tobulinsiu ir plėsiu laikui bėgant.

**Ačiū, kad skaitote – susitiksime long ride’e!**

